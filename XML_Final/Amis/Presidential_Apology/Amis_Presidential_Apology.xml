<?xml version="1.0" ?>
<TEXT xml:lang="amis" source="Taiwan government apology to indigenous peoples">
    <S id="0">
        <FORM>I 'a'ayaw no 22 a mihecaan no nini a romi'ad i, mafalicto a matongal ko rikec no mita to "San-paw" sanay a tilid i, "Yin-cu-min" hanto ko pipangangan.</FORM>
        <TRANSL xml:lang="en">On this day 22 years ago, the term &quot;shanbao&quot; (mountain people) in the Additional Articles of our Constitution was replaced with the proper name: &quot;indigenous people&quot;.</TRANSL>
    </S>
    <S id="1">
        <FORM>Onini i, o palasawaday to misawili'ay misakakinihay konini a ngangan, ato pasifana'ay a pahapinang ao "Tapang no Taywan a tamdaw ko Yin-cu-min-cu" sanay. </FORM>
        <TRANSL xml:lang="en">This correction not only did away with a discriminatory term, but also highlighted the status of indigenous peoples as Taiwan's &quot;original owners&quot;. </TRANSL>
    </S>
    <S id="2">
        <FORM>Itini tona parenaan a tomireng, ta manga'ay mi'awas kita a tala 'a'ayaw anini. </FORM>
        <TRANSL xml:lang="en">From this basis, today, we are taking another step forward. </TRANSL>
    </S>
    <S id="3">
        <FORM>Komod han no mako ko Cen-fu a mita'ong to polong no Yin-cu-min-cu, a paini to ngodo^ no faloco' no niyam. </FORM>
        <TRANSL xml:lang="en">To all indigenous peoples of Taiwan: On behalf of the government, I express to you our deepest apology. </TRANSL>
    </S>
    <S id="4">
        <FORM>400 a mihcaan to ko pades ato masakakinih ko polong namo, na onian saka Komod a han no mako ko Cen-fu a mita'ong kamo. </FORM>
        <TRANSL xml:lang="en">For the four centuries of pain and mistreatment you have endured, I apologize to you on behalf of the government. </TRANSL>
    </S>
    <S id="5">
        <FORM>Paso'elin kako, tangasa anini i, taliyok no 'orip ako i, iray ho ko hamaan a ta'ongen sanay a tamdaw. </FORM>
        <TRANSL xml:lang="en">I know that even now, there are some around us who see no need to apologize.</TRANSL>
    </S>
    <S id="6">
        <FORM>Onini ko satadamaanay a demak no mako anini a komod to Cen- fu a mita'ong. </FORM>
        <TRANSL xml:lang="en">But that is the most important reason why I am representing the government to issue this apology today. </TRANSL>
    </S>
    <S id="7">
        <FORM>Oya palanga'ayay sanay to misakakinihay a demak, ano ca o heci no saka comahad no tamdamdaw ko roray pades no finacahan sanay a haharatengen i'ayaw i, o sasafaloco'en no mako anini a mifalic, inian ko sa'ayaway a haharatengen.</FORM>
        <TRANSL xml:lang="en">To see what was unfair in the past as a matter of course, or to treat the pain of other ethnic peoples as an unavoidable part of human development, this is the first mindset that we, standing here today, resolve to change and overturn.					</TRANSL>
    </S>
    <S id="8">
        <FORM>Sakameden ako ko sowal a paini, nawiro mita'ong kako to Yin-cu-min-cu.</FORM>
        <TRANSL xml:lang="en">Let me put in simple terms why we are apologizing to the indigenous peoples.</TRANSL>
    </S>
    <S id="9">
        <FORM>Onini a pala^ i Taywan i, 'ayaw no 400 a mihcaan iraayto ko maro'ay a tamdaw. </FORM>
        <TRANSL xml:lang="en">Four hundred years ago, there were already people living in Taiwan. </TRANSL>
    </S>
    <S id="10">
        <FORM>O nangra sa a fana' a ma'orip, iraay ko sowal, serangawan, lekakawa no 'orip ato saliyoh no 'orip.</FORM>
        <TRANSL xml:lang="en">These first inhabitants lived their lives and had their own languages, cultures, customs, and domains. </TRANSL>
    </S>
    <S id="11">
        <FORM>Nikawrira, ira ko nai papotalay onini a pala^ a tamdaw a midefongay, talacowa ona irikoray a tahini a tamdaw ko saka molahad no saway, nikawrira, onini a tamdaw ko milifokay to saka'orip no i'ayaway a maro' a tamdaw, lasawad sato caira i kananaman naira a pala^, matiya sato o palafangay, caayto ko tanosok, malacofocofokay to ko 'orip.</FORM>
        <TRANSL xml:lang="en">But then, without their consent, another group of people arrived on these shores, and in the course of history, took everything from the first inhabitants who, on the land they have known most intimately, became displaced, foreign, non-mainstream, and marginalized. </TRANSL>
    </S>
    <S id="12">
        <FORM>O pades no roma a finacadan ko saka cipoc no mikowanay.</FORM>
        <TRANSL xml:lang="en">The success of one ethnic people can be built on the suffering of another. </TRANSL>
    </S>
    <S id="13">
        <FORM>O a'imeren koni a saway, papainien ko so'linay a demak a pangiha'. </FORM>
        <TRANSL xml:lang="en">Unless we deny that we are a country of justice, we must face up to this history, we must tell the truth. </TRANSL>
    </S>
    <S id="14">
        <FORM>O tadamaanay a sasafaloco'en no Cen-fu koni a demak, onianay saka tomireng kako anini a mita'ong, ano caay kahatira i, o caayay ko mo^celay a kitakit ko kitakit no mita. </FORM>
        <TRANSL xml:lang="en">And then, most importantly, the government must genuinely reflect on this past, this is why I stand here today. </TRANSL>
    </S>
    <S id="15">
        <FORM>Ira ko cecay " O sawayan no Taywan tong se " sanay a codad.</FORM>
        <TRANSL xml:lang="en">There is a book called &quot;The General History of Taiwan&quot; published in 1920. </TRANSL>
    </S>
    <S id="16">
        <FORM>Sowal sa i pali'ayaw a sowal " Awaay ko saway no Taywan. </FORM>
        <TRANSL xml:lang="en">In its foreword are these words: &quot;Taiwan had no history. </TRANSL>
    </S>
    <S id="17">
        <FORM>O Olanda^ ko militapangay, ci Cen Cen-kong ko midemakay, o Cin-tay ko parafaray" sa ko sowal.</FORM>
        <TRANSL xml:lang="en">The Dutch pioneered it, the Koxinga Kingdom built it, and the Qing Empire managed it.</TRANSL>
    </S>
    <S id="18">
        <FORM>O no payrang a harateng koni. </FORM>
        <TRANSL xml:lang="en">This is a typical Han view of history. </TRANSL>
    </S>
    <S id="19">
        <FORM>Nawhani, i'ayaw no pinapina a patek a mihcaan i, iraa:yto ko Yin-cu-min-cu a fanacadan toni a pala^. </FORM>
        <TRANSL xml:lang="en">The truth is that indigenous peoples have been here for thousands of years, with rich culture and wisdom that have been passed down through generations. </TRANSL>
    </S>
    <S id="20">
        <FORM>O kadofahay a serangawan ato taneng i marayraya:y to itini. </FORM>
        <TRANSL xml:lang="en">But we only know to write history from the perspective of the dominant. </TRANSL>
    </S>
    <S id="21">
        <FORM>Orasaka, komod han no mako ko Cen-fu a mita'ong to Yin-cu-min-cu. </FORM>
        <TRANSL xml:lang="en">For this, I apologize to the indigenous peoples on behalf of the government. </TRANSL>
    </S>
    <S id="22">
        <FORM>O pipatay pi'afas no Olanda ato ni Cen Cen-kong to 'orip no Tangafolan.</FORM>
        <TRANSL xml:lang="en">The Dutch and the Koxinga Kingdom massacred and exploited the Pingpu ethnic group. </TRANSL>
    </S>
    <S id="23">
        <FORM>Piri'ang no Cing-caw ato pisapangcah no Ripon a nikowan.</FORM>
        <TRANSL xml:lang="en">The Qing Empire presided over bloody confrontations and suppression, colonial Japan put in place comprehensive savage policies. </TRANSL>
    </S>
    <S id="24">
        <FORM>Tangasa i lotokay enaray sanay a pikowan no Min-kok.</FORM>
        <TRANSL xml:lang="en">And the post- war ROC government undertook assimilation policies.</TRANSL>
    </S>
    <S id="25">
        <FORM>O tayniay i Taywan a mikowanay tina 400 a mihcaan i, sahto o sala'is ko sapi'afas ato sapiri'ang to saka 'orip no Yin cu-min-cu. </FORM>
        <TRANSL xml:lang="en">For 400 years, every regime that has come to Taiwan has brutally violated the rights of indigenous peoples through armed invasion and land seizure. </TRANSL>
    </S>
    <S id="26">
        <FORM>Orasaka, komod han ako ko Cen-fu a mita'ong to Yin-cu-min-cu. </FORM>
        <TRANSL xml:lang="en">For this, I apologize to the indigenous peoples on behalf of the government. </TRANSL>
    </S>
    <S id="27">
        <FORM>Pakayni i nanaman no 'orip no Yin-cu- min-cu ato taneng no to'as ko saka saysay, saka nga'ay no niyaro' ato taliyokay a pinalengaw.</FORM>
        <TRANSL xml:lang="en">Indigenous peoples maintain tribal order according to traditional customs, and ecological balance according to traditional wisdom.</TRANSL>
    </S>
    <S id="28">
        <FORM>Nikawrira, yo mapatireng no aniniay a Kitakit ko sapihalaka to niyaro' a demak i, mapalasawad to ko lekakawa ato pakoniyaniyah a 'imar no Yin-cu-min-cu. </FORM>
        <TRANSL xml:lang="en">But in the process of modern state-building, indigenous peoples lost the right to steer their own course and govern their own affairs.</TRANSL>
    </S>
    <S id="29">
        <FORM>Mapalasawad ko yofayof ato caayto ko mamahayda ko salongoc no 'orip. </FORM>
        <TRANSL xml:lang="en">The fabric of traditional societies was torn apart, and the collective rights of peoples were not recognized. </TRANSL>
    </S>
    <S id="30">
        <FORM>Orasaka, kotay han ako ko Cen-fu a mita'ong to Yin-cu-mincu. 					</FORM>
        <TRANSL xml:lang="en">For this, I apologize to the indigenous peoples on behalf of the government. </TRANSL>
    </S>
    <S id="31">
        <FORM>Na iraay ko sowal no Yin-cu-min-cu.</FORM>
        <TRANSL xml:lang="en">Indigenous peoples had their own languages.</TRANSL>
    </S>
    <S id="32">
        <FORM>Yo o Ripon ko nikowanay i, macengel a pala no Riponen ko lekakawa, o roma sato, ikor no 1945 a micaan i, palasawaden no Cen-fu ko sowal, caay ka nga'ay a somowal to sowal no tireng, saka lasawad sa ko sowal no Yin-cu-min-cu ato no Tangafolan.</FORM>
        <TRANSL xml:lang="en">However, with Japanese rule aiming to assimilate and turn all into imperial subjects, and with the ROC government banning tribal languages after 1945, indigenous peoples' languages suffered great losses, most Pingpu languages have disappeared. </TRANSL>
    </S>
    <S id="33">
        <FORM>To hatiniay mikowanay a Cen-fu, caay kaedeng ko pidipot to saka rayrayaw no serangawan no Yin- cu-min-cu.</FORM>
        <TRANSL xml:lang="en">Successive governments have been negligent in the protection of indigenous cultures. </TRANSL>
    </S>
    <S id="34">
        <FORM>Orasaka, komod han ako ko Cen-fu a mita'ong to Yin-cu-min-cu. </FORM>
        <TRANSL xml:lang="en">For this, I apologize to the indigenous peoples on behalf of the government. </TRANSL>
    </S>
    <S id="35">
        <FORM>Toya mihcaan, yo mafokil ko Fotod a tamdaw i, liapa^ han no Cen-fu a midokdok mi'tli i Fotod ko cisawarakay a 'afo no he-neng.</FORM>
        <TRANSL xml:lang="en">Without the knowledge of the Yami tribe, the government stored nuclear waste on Orchid Island.</TRANSL>
    </S>
    <S id="36">
        <FORM>Oni ko saka makari'ang ko 'orip no i Fotoday a tamdaw.</FORM>
        <TRANSL xml:lang="en">Tribe members on the island had to suffer the negative consequences.</TRANSL>
    </S>
    <S id="37">
        <FORM>Orasaka, komod han no mako ko Cen-fu a mita'ong to Yin-cu- mincu.</FORM>
        <TRANSL xml:lang="en">For this, I apologize to the Yami people on behalf of the government.</TRANSL>
    </S>
    <S id="38">
        <FORM>Yo midefong i Taywan ko sapapotalay a tamdaw i, sa'ayaway a makari'ang i, oya maro'ay i no^etipan a dafdaf a Tangafolan a finacadan. </FORM>
        <TRANSL xml:lang="en">Ever since outsiders began arriving in Taiwan, the Pingpu ethnic group on the western plains have born the brunt of the impact.</TRANSL>
    </S>
    <S id="39">
        <FORM>Oya madado^do^ay a mikowanay ko palasawaday to Tangafolan a finacadan. </FORM>
        <TRANSL xml:lang="en">One ruling power after another eroded the individual and collective identities of the Pingpu ethnic group. </TRANSL>
    </S>
    <S id="40">
        <FORM>Orasaka, komod han no mako ko Cen-fu a mita'ong to Tangafolan a finacadan.								</FORM>
        <TRANSL xml:lang="en">For this, I apologize to the Pingpu ethnic group on behalf of the government. </TRANSL>
    </S>
    <S id="41">
        <FORM>Irikor no pipasasiyor to pikowan i, na irato ko pipaca'of no Kitakit to salongoc no Yin-cu-min-cu. </FORM>
        <TRANSL xml:lang="en">After the democratic transition, the country began to respond to the appeals of indigenous movements. </TRANSL>
    </S>
    <S id="42">
        <FORM>Mihayda ato misa'icel ko Cen-fu a midemak tonian. </FORM>
        <TRANSL xml:lang="en">The government made certain promises and efforts.</TRANSL>
    </S>
    <S id="43">
        <FORM>Mapasadakay to no mita ko "paranaan a rikec no Yin-cu-min-cu" nika onini a rikec i.</FORM>
        <TRANSL xml:lang="en">Today, we have an Indigenous Peoples Basic Law that is quite advanced. </TRANSL>
    </S>
    <S id="44">
        <FORM>Caay ka lalen ko yofayof no Cen- fu a milayap. </FORM>
        <TRANSL xml:lang="en">However, government agencies have not given sufficient weight to this law. </TRANSL>
    </S>
    <S id="45">
        <FORM>Caay ka narikay kasolinga' ato caay ka ha^emin ko midemakan no niyam. </FORM>
        <TRANSL xml:lang="en">Our actions have not been fast enough, comprehensive enough or sound enough.</TRANSL>
    </S>
    <S id="46">
        <FORM>Orasaka, komod han no mako ko Cen-fu a mita'ong to Yin-cu-min-cu.</FORM>
        <TRANSL xml:lang="en">For this, I apologize to the indigenous peoples on behalf of the government.</TRANSL>
    </S>
    <S id="47">
        <FORM>Malita'ang ko Taywan to "adihayay a kasasiroma no serangawan" sanay.</FORM>
        <TRANSL xml:lang="en">Taiwan is known as a culturally diverse society.</TRANSL>
    </S>
    <S id="48">
        <FORM>Nikawrira, o sakatanektek no tireng, sapasifana', saki'orip, sapikowan a kalodemak i, irarem ho no roma a finacadan. </FORM>
        <TRANSL xml:lang="en">But even today, indicators on health, education, economic livelihood, political participation and more still show gaps between indigenous and non- indigenous peoples. </TRANSL>
    </S>
    <S id="49">
        <FORM>O roma sato, caay ka lasawad ko pisakakinih to Yin-cu-min-cu. </FORM>
        <TRANSL xml:lang="en">Meanwhile, stereotypes and even discrimination against indigenous peoples have not gone away. </TRANSL>
    </S>
    <S id="50">
        <FORM>Caay ka solinga' no Cen-fu konini a demak, saka mapakaroray ko Yin-cu-min-cu.</FORM>
        <TRANSL xml:lang="en">The government has not done enough, so indigenous peoples have suffered pain and frustration unknown to other ethnic peoples. </TRANSL>
    </S>
    <S id="51">
        <FORM>Orasaka, komod han no mako ko Cen-fu a mita'ong to Yin-cu-min-cu. 								</FORM>
        <TRANSL xml:lang="en">For this, I apologize to the indigenous peoples on behalf of the government. </TRANSL>
    </S>
    <S id="52">
        <FORM>Caay ka tatodong ko pisa'icel no niyam, to kasarayray, o saka hatini namo a mapades tahanini i.</FORM>
        <TRANSL xml:lang="en">Our efforts have fallen short, and succeeding generations have been blind to this inadequacy.</TRANSL>
    </S>
    <S id="53">
        <FORM>O nikaca kanarikay no niyam a pakahapinang to rarima no namo.</FORM>
        <TRANSL xml:lang="en">Because of this, your hardship has continued to this day.</TRANSL>
    </S>
    <S id="54">
        <FORM>Orasaka, maanen aca haw.</FORM>
        <TRANSL xml:lang="en">For this we are truly sorry.					</TRANSL>
    </S>
    <S id="55">
        <FORM>O pita'ong anini, talacowa maapacay to, nika o litapang koni.</FORM>
        <TRANSL xml:lang="en">Today's apology is long overdue, but it is a beginning.</TRANSL>
    </S>
    <S id="56">
        <FORM>400 a mihcaan o roray ato pades no Yin-cu-min-cu i, caay ka nga'ay pakayni i cecay a tilid ato pita'ong a malahdaw sanay ko pinanay no mako.</FORM>
        <TRANSL xml:lang="en">I do not expect any one speech or phrase of apology to wipe away four centuries of pain and suffering by the indigenous peoples.</TRANSL>
    </S>
    <S id="57">
        <FORM>Nikawrira, so'linay ko hinatala no mako, o nipita'ong anini i, i laloma'ay ho nonini a kitakit a tamdaw i, pasayraen i kasasisolol ko litapang ko nga'ay. </FORM>
        <TRANSL xml:lang="en">But I do hope with all my heart that today's apology will set this country and all its people on the path towards reconciliation.					</TRANSL>
    </S>
    <S id="58">
        <FORM>Pakaynien ako i cecay a taneng no Yin- cu-min-cu, a pasowal to demak anini.</FORM>
        <TRANSL xml:lang="en">Please allow me to shed light on this occasion with a piece of indigenous wisdom. </TRANSL>
    </S>
    <S id="59">
        <FORM>I sowal no Tayal "so'linay a demak" sanay i, "Balay" han "kasasisolol" sanay i "Sbalay" han, 'ayaw no "Balay" a tilid tongal han to "s" a tilid i</FORM>
        <TRANSL xml:lang="en">In the Atayal language, truth is called &quot;Balay&quot;, and reconciliation is called &quot;Sbalay&quot;, so you simply add an &quot;S&quot; sound to &quot;Balay&quot;. </TRANSL>
    </S>
    <S id="60">
        <FORM>"so'lin a demak" ato "kasasisolol" a sowal i makakafitay sanay. </FORM>
        <TRANSL xml:lang="en">Truth and reconciliation are in fact two related concepts. </TRANSL>
    </S>
    <S id="61">
        <FORM>Ano pahci^ han ko sowal i, so'linay a kasasisolol i, deng so'linen ko faloco' a masaso'ayaw ta malahci ko demak. </FORM>
        <TRANSL xml:lang="en">In other words, only by facing the truth sincerely can reconciliation be attained. </TRANSL>
    </S>
    <S id="62">
        <FORM>I serangawan no Yin-cu-min-cu, ano ira ko pararaway to cima a tamdaw , ano mangalay a masasisolol i, palisaoten no mato'asay ko miri'angay ato makari'angay a tamdaw, masa'opo^ caira i, caay ko nika pita'ong a cecay, alapasadak caira to nai faloco'ay a sowal.</FORM>
        <TRANSL xml:lang="en">In indigenous cultures, when a tribe member has offended another and intends to reconcile, an elder brings together the offender and the offended – not to produce a direct apology, but to allow each side to frankly share their inner journeys.</TRANSL>
    </S>
    <S id="63">
        <FORM>Yo maherek a paini to so'linay a rayray no demak i, ta: han no mato'asay a matatakid, mata'lifayto a demak i ta'lif hato. </FORM>
        <TRANSL xml:lang="en">When this truth-telling concludes, the elder calls for everyone to drink together, so that what is past is truly past.</TRANSL>
    </S>
    <S id="64">
        <FORM>Onian koya "Sbalay" sanay. </FORM>
        <TRANSL xml:lang="en">This is &quot;Sbalay&quot;. </TRANSL>
    </S>
    <S id="65">
        <FORM>Hinatala kako anini tona sa'opo^, o Cen- fu ato Yin-cu-min-cu i, masasi Sbalay. </FORM>
        <TRANSL xml:lang="en">I hope today's occasion can be a &quot;Sbalay&quot; between the government and the indigenous peoples.</TRANSL>
    </S>
    <S id="66">
        <FORM>Oya moraraway ato so'linay a rayray no demak i 'ayaw i, hacecay a han no mako a patalahekal. </FORM>
        <TRANSL xml:lang="en">I have spoken of past mistakes and truths the best I can, with nothing held back. </TRANSL>
    </S>
    <S id="67">
        <FORM>Ano honi, a ira ko Yin-cu- min-cu a salikaka paini to nafaloco'an niira.</FORM>
        <TRANSL xml:lang="en">In a moment, our indigenous friends will speak.</TRANSL>
    </S>
    <S id="68">
        <FORM>Mangodo kako a milongoc to sapisololaw namo, nikawrira, milongoc kako i tamowanan, o mararaway i'ayaw i caay to piliyaw, ira ho ko cecay a romi'ad konini a Kitakit i, pasayraen i kasasisolol karari'ari'ay ko nga'ay. </FORM>
        <TRANSL xml:lang="en">I do not dare ask you to forgive, here and now, but I sincerely ask you to sustain the hope that past wrongs will not be repeated, and that one day, this country can see true reconciliation. 				</TRANSL>
    </S>
    <S id="69">
        <FORM>O litapang konini.</FORM>
        <TRANSL xml:lang="en">Today is only a beginning. </TRANSL>
    </S>
    <S id="70">
        <FORM>Malaheciay ko kasasisolosolol a demak, caay ka i Yin-cu- min-cu ato Tangafulan a finacahan, o Cen- fu ko pi'arawan.</FORM>
        <TRANSL xml:lang="en">The duty for reconciliation lies not with the indigenous peoples and the Pingpu ethnic group, but with the government.</TRANSL>
    </S>
    <S id="71">
        <FORM>Mafana'ay kako deng o pita'ong caayay katatodong.</FORM>
        <TRANSL xml:lang="en">I know that words of apology alone are not enough.</TRANSL>
    </S>
    <S id="72">
        <FORM>Kianini litapang mihalaka ko Cen-fu to midemakan no Yin- cu-min-cu, itini tona demak a mahapinang so'linay misololay konini a Kitaki.</FORM>
        <TRANSL xml:lang="en">What we actually do for the indigenous peoples will decide whether reconciliation succeeds or stumbles.					</TRANSL>
    </S>
    <S id="73">
        <FORM>So'linen ako a palosiyang, o papatirengen i Cong-tong-fu ko "yofayof no mocelay a saway no Yin-cu-min-cu ato mifalic palamo^celay a iing-kay".</FORM>
        <TRANSL xml:lang="en">Therefore, I am here to announce that we are setting up an Indigenous Historical Justice and Transitional Justice Commission under the Presidential Office. </TRANSL>
    </S>
    <S id="74">
        <FORM>Kako o Cong-tong ko kakeridan nonini a sa'opo^, malakapot to dayhiw no kalofinacadan mikilim to mocelay a saway.</FORM>
        <TRANSL xml:lang="en">As the head of state, I will serve as convener and work hand in hand with tribal representatives to pursue historical justice. </TRANSL>
    </S>
    <S id="75">
        <FORM>Ikor i, malecaday ko paenaran a malacafay mihalaka to demak no Kitakit.</FORM>
        <TRANSL xml:lang="en">We will also discuss, on the basis of equality, the future policy direction of this country. 		</TRANSL>
    </S>
    <S id="76">
        <FORM>So'linen no mako a pasowal, o iingkay i Cong-tong-fu i, malecaday ko paenaran ato nika tadamaan.</FORM>
        <TRANSL xml:lang="en">I want to stress that this commission places the greatest importance on equality between the country and the indigenous peoples. </TRANSL>
    </S>
    <S id="77">
        <FORM>O saka ira no dayhiw no kalofinacadan ato Tangafolan i, o nikalecad no faloco' no niyaro' ko tapang.</FORM>
        <TRANSL xml:lang="en">The election of tribal representatives, including for the Pingpu ethnic group, will take as basis the consensus of peoples and tribes. </TRANSL>
    </S>
    <S id="78">
        <FORM>Onini a yofayof i, o mihalakaay to kalodemak no Yin- cu-min-cu, orasaka, manga'ay a talafafawen ko ngiha' no finawlan. </FORM>
        <TRANSL xml:lang="en">This commission will serve as a mechanism for collective decision-making by indigenous peoples, and will ensure that the voices of tribe members find true expression. 		</TRANSL>
    </S>
    <S id="79">
        <FORM>O roma sato, longocen ako ko Sin-cen-yin patosok to romi'ad a mikayki to saki "milahciay to paranaan a rikec no Yin-cu-min-cu a iingkay" o mihalakaan no iingkay i, manga'ay a malalicay to Cen-fu, ato i kalosa'opo^ no Sin-cen-yin, a misalof to demak. </FORM>
        <TRANSL xml:lang="en">In addition, I will request that our Executive Yuan convene regularly the Indigenous Peoples Basic Law Promotion Committee, and use the Yuan's authority to coordinate and handle matters related to any consensus reached by the above-mentioned commission. </TRANSL>
    </S>
    <S id="80">
        <FORM>Mato mikilim to masafaloco'ay a saway, palowad to pakoniyaniyah pikowan, saka comahadnosaka'orip,pirayraytoserangawanato sapasifana', saka ci pa'es no tireng, ato pidipot to i tokayay ko 'orip a finacadan. </FORM>
        <TRANSL xml:lang="en">These matters include the following: to retrieve historical memories, to promote indigenous self-government, to seek fair economic development, to ensure continuation of culture and education, to safeguard indigenous health, and to protect the rights of urban indigenous peoples, etc. 			</TRANSL>
    </S>
    <S id="81">
        <FORM>Oya aniniay a rikec ato serangawan no Yin- cu-min-cu, iraay ko masasiikoray, orasaka, patirengen ita ko mafana'ay to no rikec a " saki rikec a tayal to Yin-cu-min-cu a sa'opo^" sanay, ta masaysay malowan ko rawraw i nanaman no 'orip no Yin-cu-min-cu ato sakedec a rikec no Kitakit.</FORM>
        <TRANSL xml:lang="en">Where modern laws and indigenous traditional cultures are at odds, we will set up an Indigenous Legal Service Center with a high degree of cultural sensitivity, to reduce through institutional design the growing clashes between indigenous customs and modern laws.			</TRANSL>
    </S>
    <S id="82">
        <FORM>Wa ira ko pilongoc no mako to kaloyofayof a sa'opo^, misakalamkam a misalof to mapatalahoingay ciraraway na mi'adop i saliyoh, yo cilekakawa ko Yin-cu-min-cu, nawahani, citama' i caay ko sapili'acaaw. </FORM>
        <TRANSL xml:lang="en">I will ask the relevant agencies to immediately pull together cases in which indigenous community members have been indicted or sentenced for hunting, where the hunting was done in accordance with traditional customs, on traditional lands, and for non-transactional needs, and where the animals hunted were not protected by conservation laws.</TRANSL>
    </S>
    <S id="83">
        <FORM>Orasaka, kilimen no mita ko saka nga'ay a makaykic nonini a demak. </FORM>
        <TRANSL xml:lang="en">For such cases we will deliberate solutions. 						</TRANSL>
    </S>
    <S id="84">
        <FORM>Longocen haca ako ko kaloyofayof a sa'opo^, pasadak to masamaanay ko demak sa mapateli i Futod ko cisawarakay a 'afo no he-neng sanay a codad. </FORM>
        <TRANSL xml:lang="en">I will also direct relevant agencies to present an investigative report on the decision-making process of nuclear waste storage on Orchid Island.</TRANSL>
    </S>
    <S id="85">
        <FORM>Ta i'ayaw no nika losimet nonini a 'afo no he-neng i, pafelien ko Futod a finacadan to matatodongay a sapalolol.</FORM>
        <TRANSL xml:lang="en">Before finding a permanent solution for the nuclear waste, we will provide the Yami tribe appropriate compensation.</TRANSL>
    </S>
    <S id="86">
        <FORM>I kangodo^ to Tangafolan ao Tangafolan kami sanay to 'orip no niyah i, 'ayaw no 9 a folad saka 30 a romi'ad i, maainiini kami to pakayniay i rikec, ta maanen a pafeli ko Tangafolan a finacadan to malonangraan a tatodong.</FORM>
        <TRANSL xml:lang="en">At the same time, under the principle of respecting the Pingpu ethnic group's self- identity, and recognizing their identity, we will examine relevant laws before September 30 of this year, so that Pingpu ethnic group identity will receive the rights and status it deserves. </TRANSL>
    </S>
    <S id="87">
        <FORM>Anini a mihcaan 11 ko folad saka 1 a romi'ad, litapangto kami a nikenis pahapinang to saliyoh a sera no Yin-cu- min-cu. </FORM>
        <TRANSL xml:lang="en">On November 1 of this year, we will begin to delineate and announce indigenous traditional territories and lands.</TRANSL>
    </S>
    <S id="88">
        <FORM>O citodongay to rikec no niyaro' i, litapangayto a matayal.</FORM>
        <TRANSL xml:lang="en">The system of tribal public corporation is already in place.</TRANSL>
    </S>
    <S id="89">
        <FORM>Saka, a hacecay han a nilahci ko niharatengan to pakoniyaniyah pikowan. </FORM>
        <TRANSL xml:lang="en">In the future, the ideals of indigenous self-government will be realized step by step.</TRANSL>
    </S>
    <S id="90">
        <FORM>Paroharohen no niyam a pasadak i Li-fa-Yin ko tadamaanay a demak no Yin-cu-min-cu to "rikec no pakoniyaniyah pikowan", "rikec no sera ato riyar", "rikec no saka comahad no sowal". </FORM>
        <TRANSL xml:lang="en">We will step up the pace and submit for legislative deliberation three laws of great importance to indigenous peoples: the Indigenous Peoples Self-Government Law, the Indigenous Peoples Land and Sea Areas Law, and the Indigenous Languages Development Law. 	</TRANSL>
    </S>
    <S id="91">
        <FORM>Anini herek no lahok, pasa'opo^en niyam ko polong no Yin-cu-min-cu sin-cen a pikayki. </FORM>
        <TRANSL xml:lang="en">Later this afternoon, we will convene a national indigenous peoples administrative meeting. </TRANSL>
    </S>
    <S id="92">
        <FORM>Paratoh ko Cen-fu to adihayay a mihalakaan a demak. </FORM>
        <TRANSL xml:lang="en">In that meeting, the government will elaborate on the policies.</TRANSL>
    </S>
    <S id="93">
        <FORM>To mihcacaan no 8 a folad saka 1 a romi'ad, o paparatoh ko Sin-cen-yin i polong no Yin-cu-min-cu to nidemakan a mo^celay a saway ato fa^lohay a palamocelan a demak. </FORM>
        <TRANSL xml:lang="en">On every August 1 to come, the Executive Yuan will report to the indigenous peoples our progress on restoring historical justice and transitional justice.</TRANSL>
    </S>
    <S id="94">
        <FORM>Lahcien ko tapang a rikec no Yin-cu-min-cu, lahcien ko mo^celay a saway, ta mapatereng ko paranaan no pakoniyaniyah pikowan, onini a tolo^ay ko hahalakaen no Cen-fu to demak no Yin-cu-min-cu. </FORM>
        <TRANSL xml:lang="en">To implement the Indigenous Peoples Basic Law, to serve indigenous historical justice, and to lay the foundation for indigenous self- government – these are the three major goals for the government's policy towards indigenous peoples. 	</TRANSL>
    </S>
    <S id="95">
        <FORM>Longocen ako ko iniay, minengnengay to tilifi ato mitiya polong no Yin-cu-min-cu.</FORM>
        <TRANSL xml:lang="en">To all of our indigenous friends here and watching on TV and online: I invite you to stand witness.</TRANSL>
    </S>
    <S id="96">
        <FORM>Malacafay kita a pawacay mikantok tonini a demak. </FORM>
        <TRANSL xml:lang="en">I invite you not to endorse, but to oversee. </TRANSL>
    </S>
    <S id="97">
        <FORM>Nanay sa'icelen namo o Yin-cu-min-cu a mitiwatiw, paini to fana', ta malahci ko nihaydaan no Cen- fu, so'lin mifalic ko moraraway a demak i'ayaw. </FORM>
        <TRANSL xml:lang="en">Please keep pressure on the government and right its course where necessary, so that it will realize its commitments and right historical wrongs. 	</TRANSL>
    </S>
    <S id="98">
        <FORM>Aray han ako ko polong no Yin-cu-min-cu.</FORM>
        <TRANSL xml:lang="en">I want to thank all of our indigenous friends.</TRANSL>
    </S>
    <S id="99">
        <FORM>Kamo ko mipalalay to polong no Kitakit, onini a nipasaripa'an a sera^ ato rayray no to'as, iraay ko caay ko mamafalic a satadamaanay, onini a satadamaanay i.</FORM>
        <TRANSL xml:lang="en">You remind everyone in this country that there is irreplaceable value in the land we tread on and the traditions we inherit. </TRANSL>
    </S>
    <S id="100">
        <FORM>O papafelien to sakangod ciira.</FORM>
        <TRANSL xml:lang="en">This value deserves dignity.				</TRANSL>
    </S>
    <S id="101">
        <FORM>Iikor to i, pakaynien niyam i pilahci to mihalakaan a tayal, to saka caay ka lasawad kapawan to sowal ato serangawan ko teloc no Yin-cu-min-cu, ato maro'ay tonini a pala^ no Taywan a finacadan, ta caayto ka matiya o pakoyocay a misatiwatiwal i pala^ no niyah. </FORM>
        <TRANSL xml:lang="en">In the future, we will push for policies to ensure that succeeding generations of indigenous tribes and all ethnic peoples in Taiwan never lose their languages and memories, that they are never separated from their cultural traditions, and that never again are they lost in a land of their own. 	</TRANSL>
    </S>
    <S id="102">
        <FORM>Longocen ako ko polong no Siya-kay malacafay a misa'icel, mafana' to saway, to pala^, to kasasiroma no serangawan no mita. </FORM>
        <TRANSL xml:lang="en">I call upon our entire society to come together and get to know our history, get to know our land, and get to know the cultures of our many ethnic peoples. </TRANSL>
    </S>
    <S id="103">
        <FORM>Pasayraen i kasasiri'ay, malacafay , sasipalada' ko rakat no mita i Taywan, ta so'linay fa^lohay a kitakit koni.</FORM>
        <TRANSL xml:lang="en">Let us work towards reconciliation, a shared existence and shared prosperity, and a new future for Taiwan.					</TRANSL>
    </S>
    <S id="104">
        <FORM>Longocen no mako ko polong no finawlan, pakayni tona demak anini, malacafay kita a palowad to mo^celay masolinga'ay a kitakit, o cecay a so'linay malalenay a kitakit.</FORM>
        <TRANSL xml:lang="en">I call upon all citizens to seize the opportunities offered by this day – to join together, work hard, and build a country of justice, a country of true diversity and equality.					</TRANSL>
    </S>
    <S id="105">
        <FORM>Aray polong no finawlan.</FORM>
        <TRANSL xml:lang="en">Thank you all</TRANSL>
    </S>
</TEXT>
