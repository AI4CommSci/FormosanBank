<?xml version="1.0" ?>
<TEXT id="bnkisan" source="Wikipedia">
  <S>bnkisan ini mu yngiy ke, pnongan mu knayan na bnkis ta yow na pu'ing kinholan ta ita tayal. uba mu kman ma: ita tayal ga knahun ta alang na Pinsbkan kwara ta ma, kyan utux wan mbka na tyaba btunux, mhtuw utux likuy ro utux kneril, knahun cka btunux ma, sa'ing naha kssli' ro wa so'un. babow nya laga piyux ci la'iy naha ro mbhuyow Tayal la. ini ci tna' kki'an naha, ro pnmahan naha uy la. mtuli' tugal mrhow, sgleng ita Tayal, lalu na utux mrhow ga Lkbuta, utux hi ga Lkmyabux, binah hi ga Lkmayan, naha hiya ga spiyang bnkisan na ita Tayal lela. </S>
</TEXT>
