<?xml version="1.0" ?>
<TEXT id="Alishan" source="Wikipedia">
  <S>Alishan aicu a Alishan gu na seqaqusa pasa i kacedas i Chiayi i Taiwan. pulingetj a kadjunangan na Alishan gu masan 468.34 a kuzulj a mituruturu (maqlinpan atjunang 389.79 a kuzulj a mituruturu, maqlinaule atjunang 83.84 a kuzulj a mituruturu). izua malje 4,081 mapuljat imaza, ljakua izua malje 1,373 (85 ) a Cuzuku a caucau i Alishan gu. kadjunangan aicu a pinapungadan ta psoseongana nua alishan a kadjunangan, i pasakacedas ta kagi king. a tjaikacedas tua alishan, mavan a nehunpu (xinyi gu) i lamtaw king kata ngani (taoyuan gu) i takaw. a pasaviri mavan a teksan (zhushan) i lamtaw king. a pasanavalj izua a kanakanabu (dapu gu) kata namasia i takaw. a pasakaledep izua muî san (meishan gu), yomasana kata romasana (mavan a zhuqi gu), kata huan l o (fanlu gu). cinalivatan aicu a psoseongana kasicuayan a kinaizuazua nua secou a kacalisian a kadjunangan. matjalialiaw a qinaljan. na pinaljavakan na mamazangiljan nua se paiwan (tucu i 'akaw) a qinaljan a imaza. kasicuayan, ru kiqecev a cou ta sebunun imaza. qadjav a kemasi ta kacaviljan a 1700 a patje kacaviljan a 1800, na djemaljun a pairang se tek ki (tucu i zhuqi gu) kata muî san (tucu i meishan gu) a semamaza i psoseongana (tucu i alishan gu) a qemav ta kadjunangan na cou. na masapaqeve a cou taza pairang, naselapay a maqaqeciqeci imaza. ka vililjanga, tjaljumazanga sakamaya a pairang a lemingedjelj ta qinaljan niamadju, maru pùn ki ôo kata luili imaza. manasika vaikanga a cou a sema vukid a kemikim ta zumazuma a kadjunangan a </S>
</TEXT>
