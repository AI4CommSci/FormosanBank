<?xml version="1.0" ?>
<TEXT source="Combined English and Paiwan translations">
  <S id="0">
    <TRANSL lang="en">On this day 22 years ago, the term &quot;shanbao&quot; (mountain people) in the Additional Articles of our Constitution was replaced with the proper name: &quot;indigenous people&quot;.</TRANSL>
    <FORM lang="paiwan">tucu a qadaw ka sika 22 a cavilj a pitjaisangas, auza &quot;sanpaw&quot; aya vecik itua tja kimpu, pinavalitan anga tua &quot;yuncuming&quot; aya tja kangadanan.</FORM>
  </S>
  <S id="1">
    <TRANSL lang="en">This correction not only did away with a discriminatory term, but also highlighted the status of indigenous peoples as Taiwan's &quot;original owners&quot;.</TRANSL>
    <FORM lang="paiwan">aicu a pinavalitan a seman kangadanan, inika amin a semualap tua pinakacuan ta sinisan paqeteleng a papungadan, pakeljang anga uta tu avan a kacalisiyan a &quot;kaqulidan a kaimazan i taiwan a caucau&quot;.</FORM>
  </S>
  <S id="2">
    <TRANSL lang="en">From this basis, today, we are taking another step forward.</TRANSL>
    <FORM lang="paiwan">tucu a qadaw, tjakasimazai a temagilj a pacun, sa tja patjaljiaqayaw anga itjen tu tadjekuacan.</FORM>
  </S>
  <S id="3">
    <TRANSL lang="en">To all indigenous peoples of Taiwan: On behalf of the government, I express to you our deepest apology.</TRANSL>
    <FORM lang="paiwan">uri kitjauvalit aken tua siihu, a pasemalaw tua tjaljavavavan a kipaqaljai tua kakazuku anga a kacalisiyan a mapuljat.</FORM>
  </S>
  <S id="4">
    <TRANSL lang="en">For the four centuries of pain and mistreatment you have endured, I apologize to you on behalf of the government.</TRANSL>
    <FORM lang="paiwan">uri sevalit aken tua siihu, a kipaqaljai a pudjavadjavai tjanumun a mapuljat, itua sitjaisangasan a 400 a cavilj, a masa nu kipaula kata inika pinapapamamavan a kilalaing tjanumun.</FORM>
  </S>
  <S id="5">
    <TRANSL lang="en">I know that even now, there are some around us who see no need to apologize.</TRANSL>
    <FORM lang="paiwan">masalu aken, kumalji a patje tucu, ita tja kinatevteveljan, izuanan a kimapida a caucau a kinemnemnem tu sikuda a pudjavadjavai ayaya.</FORM>
  </S>
  <S id="6">
    <TRANSL lang="en">But that is the most important reason why I am representing the government to issue this apology today.</TRANSL>
    <FORM lang="paiwan">saka avan aicu, a uri ku sitjaljumaza tucu a qadaw a kitjauvalit tua siihu a pudjavadjavai a kipaqaljai.</FORM>
  </S>
  <S id="7">
    <TRANSL lang="en">To see what was unfair in the past as a matter of course, or to treat the pain of other ethnic peoples as an unavoidable part of human development, this is the first mindset that we, standing here today, resolve to change and overturn.                                        </TRANSL>
    <FORM lang="paiwan">saka a patjara inika pinapapamamavan, kata kinipaulan nua zuma zuku kasicuayan, izua sakamayan a namatazua itua pinasasevalivalitan nua caucau ayaya a sipacunan, avan a tja sinika imaza a nasaljinga tu pavalit tu mumalj a semangas.</FORM>
  </S>
  <S id="8">
    <TRANSL lang="en">Let me put in simple terms why we are apologizing to the indigenous peoples.</TRANSL>
    <FORM lang="paiwan">pai ku madjuludjuluaw a ku kai a qivu, a pasemalaw tuki anema patarevan nua pudjavadjavai tua kacalisiyan.</FORM>
  </S>
  <S id="9">
    <TRANSL lang="en">Four hundred years ago, there were already people living in Taiwan.</TRANSL>
    <FORM lang="paiwan">aicu a kadjunangan i taiwan, pitjaisangas tua 400 a cavilj izuanga a caucau a kaimazan.</FORM>
  </S>
  <S id="10">
    <TRANSL lang="en">These first inhabitants lived their lives and had their own languages, cultures, customs, and domains.</TRANSL>
    <FORM lang="paiwan">aicu a marka caucau imaza izua niamadju angata a sikacu, a kai, a bungka, a kakudanan, a sikavaljuljutan.</FORM>
  </S>
  <S id="11">
    <TRANSL lang="en">But then, without their consent, another group of people arrived on these shores, and in the course of history, took everything from the first inhabitants who, on the land they have known most intimately, became displaced, foreign, non-mainstream, and marginalized.</TRANSL>
    <FORM lang="paiwan">pitjavililjanga, manu izua a taciuran a caucau inika pinusaluan, sa pangtjez a semamaza taicu a kadjunangan.</FORM>
  </S>
  <S id="12">
    <TRANSL lang="en">The success of one ethnic people can be built on the suffering of another.</TRANSL>
    <FORM lang="paiwan">saka itua nacemalivat a likisi, aicu a tjaivililj a nakitevalj a caucau, qavan anga tua nanemanemanga a penuljat a kaimazan a caucau.</FORM>
  </S>
  <S id="13">
    <TRANSL lang="en">Unless we deny that we are a country of justice, we must face up to this history.</TRANSL>
    <FORM lang="paiwan">pai sapakalivui anga a penulingelingetj tiamadju a kemasi tua kinatavakan a kadjunangan, saka masan tjeqaljaqalja anga caucau, ini anga ka tiamadju a malailaing, sinantailj anga a caucau tiamadju.</FORM>
  </S>
  <S id="14">
    <TRANSL lang="en">We must tell the truth.</TRANSL>
    <FORM lang="paiwan">a namirazek a kinakunian, palemek tu liningedjelj a pitua siselapai nua zuma nu zukuan.</FORM>
  </S>
  <S id="15">
    <TRANSL lang="en">And then, most importantly, the government must genuinely reflect on this past.</TRANSL>
    <FORM lang="paiwan">nu uri kipasemalaw tjen tu kananguaqan a tja kukka, tjara tja sanpazangalen aicu a tja pinacalivat a likisi, sa tja pasemalavan a paquliqulid a kinakemudamudan.</FORM>
  </S>
  <S id="16">
    <TRANSL lang="en">This is why I stand here today.</TRANSL>
    <FORM lang="paiwan">saka nakuya inika kemasi varung a siihu a kipalikuz tua namayatucu a pinacalivat katjaisangas, pai avan aicu a ku sinikalingdjelj tucu a qadaw i maza.</FORM>
  </S>
  <S id="17">
    <TRANSL lang="en">There is a book called &quot;The General History of Taiwan&quot; published in 1920.</TRANSL>
    <FORM lang="paiwan">izua ita sapitj a pinaka &quot;taiwantungse&quot;.</FORM>
  </S>
  <S id="18">
    <TRANSL lang="en">In its foreword are these words: &quot;Taiwan had no history.</TRANSL>
    <FORM lang="paiwan">ita sangasangasan a kai a takalan, napatjanema a &quot;neka nu likisi na se taiwan.</FORM>
  </S>
  <S id="19">
    <TRANSL lang="en">The Dutch pioneered it, the Koxinga Kingdom built it, and the Qing Empire managed it.</TRANSL>
    <FORM lang="paiwan">se hullanda a caucau a na patagilj, lja ceng a caucau a nakipusengsengan, pinaljavakan na cingtai a nakilalaing,&quot; aya.</FORM>
  </S>
  <S id="20">
    <TRANSL lang="en">This is a typical Han view of history.</TRANSL>
    <FORM lang="paiwan">aicu a kai, makeljang aravac tu sikinemneman nua pairang a caucau.</FORM>
  </S>
  <S id="21">
    <TRANSL lang="en">The truth is that indigenous peoples have been here for thousands of years, with rich culture and wisdom that have been passed down through generations.</TRANSL>
    <FORM lang="paiwan">a kakazuku a kacalisiyan, ka pida kuzulj a cavilj a pitjaisangas, imaza anga tusa kadjunangan, izuanga a martimaljimalji a natemalidu a bungka kata puvarungan, saka pazuruzurung a pinasasevalivalitan anga.</FORM>
  </S>
  <S id="22">
    <TRANSL lang="en">But we only know to write history from the perspective of the dominant.</TRANSL>
    <FORM lang="paiwan">ljakua, a tja sivecikan tua likisi, tja sinikilaing tua tjapupicul a naqemizing a zuku.</FORM>
  </S>
  <S id="23">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="24">
    <TRANSL lang="en">The Dutch and the Koxinga Kingdom massacred and exploited the Pingpu ethnic group.</TRANSL>
    <FORM lang="paiwan">a sivitai na hullanda kata pinaljavakan ni ceng-ceng- kung napapacai tua tjuruvu a pingpu zuku a caucau, sa qavi tiamadju tua sikavaljualjut.</FORM>
  </S>
  <S id="25">
    <TRANSL lang="en">The Qing Empire presided over bloody confrontations and suppression.</TRANSL>
    <FORM lang="paiwan">a pinaljavakan na cingcau izua kudral aravac a maqaqeciqeci kata paselapai.</FORM>
  </S>
  <S id="26">
    <TRANSL lang="en">Colonial Japan put in place comprehensive savage policies.</TRANSL>
    <FORM lang="paiwan">a pinaljavakan nua zipun na penulinglingetj a kemaljaqulidan angata a pavalit a seman caucau niamadju, patja tucu a pitjaivililj anga tua maqaqeci.</FORM>
  </S>
  <S id="27">
    <TRANSL lang="en">And the post- war ROC government undertook assimilation policies.</TRANSL>
    <FORM lang="paiwan">kamayan a cunghuaminku a puri seman pairang ta kacalisiyan.</FORM>
  </S>
  <S id="28">
    <TRANSL lang="en">For 400 years, every regime that has come to Taiwan has brutally violated the rights of indigenous peoples through armed invasion and land seizure.</TRANSL>
    <FORM lang="paiwan">aicu a 400 a cavilj, a nasemamaza anga i taiwan a paljavak a marka siihu, nasema picul a lemivu, naqemav tua kadjunangan, a semavuta a papeneka tua kaniamadjuan a manguaqan a kacalisiyan.</FORM>
  </S>
  <S id="29">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="30">
    <TRANSL lang="en">Indigenous peoples maintain tribal order according to traditional customs, and ecological balance according to traditional wisdom.</TRANSL>
    <FORM lang="paiwan">a kacalisiyan sikilailaing tua kakudan a pakaizua tua marasudjan nua taqaljaqaljan, saka izua kemasi sicuayan a puvarungan madjadjalu katua nanemanemangan i kacauan.</FORM>
  </S>
  <S id="31">
    <TRANSL lang="en">But in the process of modern state-building, indigenous peoples lost the right to steer their own course and govern their own affairs.</TRANSL>
    <FORM lang="paiwan">ljakua, tucu a liningedjelj a venaquan a kakudanan nua kukka, neka anga nu picul nua kacalisiyan a kisumadju a kipenetj tua patjara niamadju a sengsengan, neka anga nu picul a kisumadju a kilalaing tua taqaljaqaljan.</FORM>
  </S>
  <S id="32">
    <TRANSL lang="en">The fabric of traditional societies was torn apart, and the collective rights of peoples were not recognized.</TRANSL>
    <FORM lang="paiwan">namaceperak anga sicuayan a sirasudjan ta qinaljan, sa inika sinumavan tiamadju na vaquan a pinaka minsiu a sirasudjan.</FORM>
  </S>
  <S id="33">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="34">
    <TRANSL lang="en">Indigenous peoples had their own languages.</TRANSL>
    <FORM lang="paiwan">a kacalisiyan tjara izuazua a kai niamadju a paqulid.</FORM>
  </S>
  <S id="35">
    <TRANSL lang="en">However, with Japanese rule aiming to assimilate and turn all into imperial subjects, and with the ROC government banning tribal languages after 1945, indigenous peoples' languages suffered great losses.</TRANSL>
    <FORM lang="paiwan">ka cemalivat tu zipun a napaljavak a pinnetj tu masa kipalaing tu pavalit a seman caucau niamadju; ka pitjaivililj ta 1945 a cavilj, ljemaini anga a siihu a qivu tua kai a kinacalisian, avan a sika patjaseqazaqazalj anga a maulaw na kai nua kacalisiyan.</FORM>
  </S>
  <S id="36">
    <TRANSL lang="en">Most Pingpu languages have disappeared.</TRANSL>
    <FORM lang="paiwan">pai sa namaqulip anga a mareka kai nua se pingpu zuku.</FORM>
  </S>
  <S id="37">
    <TRANSL lang="en">Successive governments have been negligent in the protection of indigenous cultures.</TRANSL>
    <FORM lang="paiwan">a namasasevalivalit a siihu, inika nakisasusu tua kakudan tua bungka nua kacalisiyan, </FORM>
  </S>
  <S id="38">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="39">
    <TRANSL lang="en">Without the knowledge of the Yami tribe, the government stored nuclear waste on Orchid Island.</TRANSL>
    <FORM lang="paiwan">pai tazua cavilj, ka inika kemljakeljang a yami zuku, pasazuain i lanyu na siihu azua paljiq na dingki.</FORM>
  </S>
  <S id="40">
    <TRANSL lang="en">Tribe members on the island had to suffer the negative consequences.</TRANSL>
    <FORM lang="paiwan">sa kipaulaula a marka taqaljaqaljan i lanyu.</FORM>
  </S>
  <S id="41">
    <TRANSL lang="en">For this, I apologize to the Yami people on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua yami zuku a caucau.</FORM>
  </S>
  <S id="42">
    <TRANSL lang="en">Ever since outsiders began arriving in Taiwan, the Pingpu ethnic group on the western plains have born the brunt of the impact.</TRANSL>
    <FORM lang="paiwan">ka patagilj a saqumaqanen a i taiwan nua kasicasaw a zuma a caucau, avan a i kazatjazatja i pasakaledep a pingpu zuku a sangasan a kicevungan.</FORM>
  </S>
  <S id="43">
    <TRANSL lang="en">One ruling power after another eroded the individual and collective identities of the Pingpu ethnic group.</TRANSL>
    <FORM lang="paiwan">a namasasevalivalit anga a nazemang, qinulip anga a ngadan nua caucau kata kinazukuan nua se pingpu.</FORM>
  </S>
  <S id="44">
    <TRANSL lang="en">For this, I apologize to the Pingpu ethnic group on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua pingpu zuku.</FORM>
  </S>
  <S id="45">
    <TRANSL lang="en">After the democratic transition, the country began to respond to the appeals of indigenous movements.</TRANSL>
    <FORM lang="paiwan">a pitjaivililj tua kinamapavalitan a masan minsiu, natemvela a kukka tua kiqaung nua kacalisiyan.</FORM>
  </S>
  <S id="46">
    <TRANSL lang="en">The government made certain promises and efforts.</TRANSL>
    <FORM lang="paiwan">sa izua siniljaui nua siihu, izua anga uta kinisamuljan a kedri.</FORM>
  </S>
  <S id="47">
    <TRANSL lang="en">Today, we have an Indigenous Peoples Basic Law that is quite advanced.</TRANSL>
    <FORM lang="paiwan">tucu a qadaw, izua anga a namasan qapulu hulic na kacalisiyan a pinaka yuncumin cipenva.</FORM>
  </S>
  <S id="48">
    <TRANSL lang="en">However, government agencies have not given sufficient weight to this law.</TRANSL>
    <FORM lang="paiwan">ljakua, aicu a hulic, inika sinan pazangal nua marka kisasusususu itua siihu.</FORM>
  </S>
  <S id="49">
    <TRANSL lang="en">Our actions have not been fast enough, comprehensive enough or sound enough.</TRANSL>
    <FORM lang="paiwan">gemalju anga a lingedjeljen, inika namakakaizuazua, inika namaqacuvung.</FORM>
  </S>
  <S id="50">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="51">
    <TRANSL lang="en">Taiwan is known as a culturally diverse society.</TRANSL>
    <FORM lang="paiwan">aicu a i taiwan pinaka kinatevteveljan a siakai nua namapakakaizuazua a bungka.</FORM>
  </S>
  <S id="52">
    <TRANSL lang="en">But even today, indicators on health, education, economic livelihood, political participation and more still show gaps between indigenous and non- indigenous peoples.</TRANSL>
    <FORM lang="paiwan">ljakua, patje tucu a qadaw, aicu a pitua tarivakan na kinacavacavan, pitua sikituluan, pitua sikavaljualjut a kizai, a pitua sikicapiljan tua siizi na kacalisiyan, namacacadja anan aravac katua inika kacalisiyan a caucau i taiwan.</FORM>
  </S>
  <S id="53">
    <TRANSL lang="en">Meanwhile, stereotypes and even discrimination against indigenous peoples have not gone away.</TRANSL>
    <FORM lang="paiwan">a sipacunan a seman kacalisiyan, a sisanpavalan, kamayan a izua a patje tucu.</FORM>
  </S>
  <S id="54">
    <TRANSL lang="en">The government has not done enough, so indigenous peoples have suffered pain and frustration unknown to other ethnic peoples.</TRANSL>
    <FORM lang="paiwan">Inika namadjaljun a kinudanan nua siihu, avan nu sika nacemavulid sakamayan a kacalisiyan tua siselapai kata kipaula a inika kinljang nua pairang.</FORM>
  </S>
  <S id="55">
    <TRANSL lang="en">For this, I apologize to the indigenous peoples on behalf of the government.</TRANSL>
    <FORM lang="paiwan">pai masa mavan aicu, tjalju maza ken a kitjauvalit tua siihu a pudjavadjavai tua kacalisiyan.</FORM>
  </S>
  <S id="56">
    <TRANSL lang="en">Our efforts have fallen short, and succeeding generations have been blind to this inadequacy.</TRANSL>
    <FORM lang="paiwan">inika qacuvung a kisamulja na siihu, saka inika nakemljang a kirimu a siihu tu inika qacuvung a kisamulja.</FORM>
  </S>
  <S id="57">
    <TRANSL lang="en">Because of this, your hardship has continued to this day.</TRANSL>
    <FORM lang="paiwan">avan a sika kamayan a nu siselapai a patje tucu.</FORM>
  </S>
  <S id="58">
    <TRANSL lang="en">For this we are truly sorry.</TRANSL>
    <FORM lang="paiwan">djavadjavai a paqulid.</FORM>
  </S>
  <S id="59">
    <TRANSL lang="en">Today's apology is long overdue, but it is a beginning.</TRANSL>
    <FORM lang="paiwan">a ku pudjavadjavai tucu a qadaw, ui tu gemalju anga aravac, ljakua ki namasan patagilj aicu.</FORM>
  </S>
  <S id="60">
    <TRANSL lang="en">I do not expect any one speech or phrase of apology to wipe away four centuries of pain and suffering by the indigenous peoples.</TRANSL>
    <FORM lang="paiwan">Inika ken a nakikaljava tu uri masa mavan aicu a pinuitan a vincikan, a kai a pudjavadjavai, saka uri masan neka anga a nu cinavulid a kipaula a nu piqai i varung a kacalisiyan.</FORM>
  </S>
  <S id="61">
    <TRANSL lang="en">But I do hope with all my heart that today's apology will set this country and all its people on the path towards reconciliation.                                        </TRANSL>
    <FORM lang="paiwan">ljakua, nasaljinga aken a paqulid, tu aicu a ku pudjavadjavai tucu a qadaw, uri maqati a masan tagilj nua madjadjaludjalu na taqaljaqaljan a mapuljat i maza itua tja kuni.</FORM>
  </S>
  <S id="62">
    <TRANSL lang="en">Please allow me to shed light on this occasion with a piece of indigenous wisdom.</TRANSL>
    <FORM lang="paiwan">uri paka tua caquan aken nua kacalisiyan, a pasemalaw tua tja kinatevteveljan tucu a qadaw.</FORM>
  </S>
  <S id="63">
    <TRANSL lang="en">In the Atayal language, truth is called &quot;Balay&quot;, and reconciliation is called &quot;Sbalay&quot;, so you simply add an &quot;S&quot; sound to &quot;Balay&quot;.</TRANSL>
    <FORM lang="paiwan">a kai nua se tayal zuku, &quot;balay&quot; aya tua kaqulidan, sbalay aya qivu tua maljaljenguanguaq&quot;, nu pazuljuan a balay a pitjaiqayaw tua s a vicik.</FORM>
  </S>
  <S id="64">
    <TRANSL lang="en">Truth and reconciliation are in fact two related concepts.</TRANSL>
    <FORM lang="paiwan">a kaqulidan kata madjadjalu, izua kakacapilj a mamaw.</FORM>
  </S>
  <S id="65">
    <TRANSL lang="en">In other words, only by facing the truth sincerely can reconciliation be attained.</TRANSL>
    <FORM lang="paiwan">nu tja siumalj a qivu, a kaqulidan a madjadjaludjalu, amin nu nakemasi varung itjen a kiljaqulid a kemljang tua kaqulidan a tja pinacalivat, mavan a uri namaqacuvung.</FORM>
  </S>
  <S id="66">
    <TRANSL lang="en">In indigenous cultures, when a tribe member has offended another and intends to reconcile, an elder brings together the offender and the offended  not to produce a direct apology, but to allow each side to frankly share their inner journeys.</TRANSL>
    <FORM lang="paiwan">itua kakudan nua kacalisiyan, nu izua sepasaliw tua zuma caucau i qinaljan, saka nasaljinga tua kidjadjaluan, papecevungen nua vuluvulung azua napasaliw kata pinasalivan a caucau, nu maqepu anga tiamadju, a inika avan a pudjavadjavai ta kai a sisangas, avan a kemasi varung a macidicidilj a caucau, sa pasemalaw tua pinacalivat a kipaula niamadju.</FORM>
  </S>
  <S id="67">
    <TRANSL lang="en">When this truth-telling concludes, the elder calls for everyone to drink together, so that what is past is truly past.</TRANSL>
    <FORM lang="paiwan">nu napasemalaw anga tua paquliqulid a pinacalivatan, pai malap anga a vuluvulung tua i kuppu sa kitekel anga tua timaimangan, pai a sicuayan anga, pacalivaten anga a paqulid.</FORM>
  </S>
  <S id="68">
    <TRANSL lang="en">This is &quot;Sbalay&quot;.</TRANSL>
    <FORM lang="paiwan">aicu avan a paqulid a pinaka sbalay.</FORM>
  </S>
  <S id="69">
    <TRANSL lang="en">I hope today's occasion can be a &quot;Sbalay&quot; between the government and the indigenous peoples.</TRANSL>
    <FORM lang="paiwan">a ku kikaljava tua tja kinatevteveljan tucu a qadaw, mavan a sbalay nua siihu kata kacalisiyan.</FORM>
  </S>
  <S id="70">
    <TRANSL lang="en">I have spoken of past mistakes and truths the best I can, with nothing held back.</TRANSL>
    <FORM lang="paiwan">napapuljat aken tua ku picul, tua ku kinljang a pasemalaw tua pinasalisalivan nua siihu ka tjaisangas.</FORM>
  </S>
  <S id="71">
    <TRANSL lang="en">In a moment, our indigenous friends will speak.</TRANSL>
    <FORM lang="paiwan">nu sauni tjara pasemalaw a tja qali a kacalisiyan tua vinarungan niamadju.</FORM>
  </S>
  <S id="72">
    <TRANSL lang="en">I do not dare ask you to forgive, here and now.</TRANSL>
    <FORM lang="paiwan">inika ken a temuru a qiqaung tua nu sipazekatj tucu i maza.</FORM>
  </S>
  <S id="73">
    <TRANSL lang="en">But I sincerely ask you to sustain the hope that past wrongs will not be repeated, and that one day, this country can see true reconciliation.</TRANSL>
    <FORM lang="paiwan">ljakua, kiqaung aken tjanumun tu naseman puzangalan mun, tu tjara ini anga ka uri mumalj a mapacun a mamaw a pinasalivan ka sicuayan, saka aicu a tja kukka, tjara izua tu ita a qadaw, tu maqati a kemaljaqulidan a madjadjaludjalu.</FORM>
  </S>
  <S id="74">
    <TRANSL lang="en">Today is only a beginning.</TRANSL>
    <FORM lang="paiwan">tucu a qadaw namasan tagilj sakamaya.</FORM>
  </S>
  <S id="75">
    <TRANSL lang="en">The duty for reconciliation lies not with the indigenous peoples and the Pingpu ethnic group, but with the government.</TRANSL>
    <FORM lang="paiwan">a pusikining tua madjadjaludjalu inika kacalisiyan katua pingpu a caucau, avan a siihu.</FORM>
  </S>
  <S id="76">
    <TRANSL lang="en">I know that words of apology alone are not enough.</TRANSL>
    <FORM lang="paiwan">kemljang aken tu inika qacuvung a sema kai sakamaya a pudjavadjavai.</FORM>
  </S>
  <S id="77">
    <TRANSL lang="en">What we actually do for the indigenous peoples will decide whether reconciliation succeeds or stumbles.</TRANSL>
    <FORM lang="paiwan">amin a sinan sengsengan a pitjaivililj na siihu a masa kacalisiyan, avan a uri sikakeljang tu uri madjadjaludjalu a tja kukka a paqulid tuki ini.</FORM>
  </S>
  <S id="78">
    <TRANSL lang="en">Therefore, I am here to announce that we are setting up an Indigenous Historical Justice and Transitional Justice Commission under the Presidential Office.</TRANSL>
    <FORM lang="paiwan">uri tjaljumaza ken a pasemalaw, a i tua ku kinaizuanan a cungtungvu, uri pakaizua ken tua &quot;kinateveteveljan a kisan ljemenguaq a pacikel tua namapaqulid a likisi kata kisan pacikel tua kamanguaq a paqulid nua marka kacalisiyan&quot;.</FORM>
  </S>
  <S id="79">
    <TRANSL lang="en">As the head of state, I will serve as convener and work hand in hand with tribal representatives to pursue historical justice.</TRANSL>
    <FORM lang="paiwan">uri pakatua ngadan aken nua tjaljavavavan malailaing nua tja kuni, a kisan vuluvulung taicu a kinateveteveljan.</FORM>
  </S>
  <S id="80">
    <TRANSL lang="en">We will also discuss, on the basis of equality, the future policy direction of this country.</TRANSL>
    <FORM lang="paiwan">sa ku kisaseljang tua sinkauljan nua kakazuku a caucau, a kisamulja paseljenguaq tua likisi, a napapamamaw uta a marasudj tua uri kisamuljain a pitjaivililj naicu a kukka.</FORM>
  </S>
  <S id="81">
    <TRANSL lang="en">I want to stress that this commission places the greatest importance on equality between the country and the indigenous peoples.</TRANSL>
    <FORM lang="paiwan">uri paljaluay aken tu, a tjaljavavavan tua sinan pazangal nua kinateveteveljan itua cungtungvu, avan a papamamaw tua qiniladjan nua kacalisiyan kata kukka.</FORM>
  </S>
  <S id="82">
    <TRANSL lang="en">The election of tribal representatives, including for the Pingpu ethnic group, will take as basis the consensus of peoples and tribes.</TRANSL>
    <FORM lang="paiwan">a pinaparangezan nua kakazuku, a patjelja pingpu zuku, tjara mavan a rasurasudjan nua taqinaljanan a uri kasizuanan.</FORM>
  </S>
  <S id="83">
    <TRANSL lang="en">This commission will serve as a mechanism for collective decision-making by indigenous peoples, and will ensure that the voices of tribe members find true expression.</TRANSL>
    <FORM lang="paiwan">aicu a sinan djalan, uri masan tineveteveljan anga tua vinarungan nua kakazuku a kacalisiyan, saka uri masan kakasizuan a kemljang tua varung nua kacalisiyan a mapuljat.</FORM>
  </S>
  <S id="84">
    <TRANSL lang="en">In addition, I will request that our Executive Yuan convene regularly the Indigenous Peoples Basic Law Promotion Committee, and use the Yuan's authority to coordinate and handle matters related to any consensus reached by the above-mentioned commission.</TRANSL>
    <FORM lang="paiwan">izua zuma anga, uri pazazekatj aken tua sincenyun tu pennetj a pakaizua tua &quot;kinateveteveljan nua kisan papezangal tua namasan qapulu a kakudan na kacalisiyan.&quot; pai azua pinaka izua a sengsengan imaza, uri mavan anga a pasusuan nua siihu, sa masan kasizuangan nua tjaljavavavan a kinatevteveljan nu marasudj a kipusengsengan tua sengsengan nua kacalisiyan.</FORM>
  </S>
  <S id="85">
    <TRANSL lang="en">These matters include the following: to retrieve historical memories, to promote indigenous self-government, to seek fair economic development, to ensure continuation of culture and education, to safeguard indigenous health, and to protect the rights of urban indigenous peoples, etc.</TRANSL>
    <FORM lang="paiwan">pai aicu a sengesengan izua pakatua kipakim a pacekel tua likisi, papirazek tua kisumadju a zemang tua qinaljan a kacalisiyan, papamamaw a kisaseljang tua kizai, sikituluan kata pazurung a bungka, paljakev ta nasuljivatj a kinacavacavan, kata paljakev ta manguaqan nua i pairairang anga a kacalisiyan.</FORM>
  </S>
  <S id="86">
    <TRANSL lang="en">Where modern laws and indigenous traditional cultures are at odds, we will set up an Indigenous Legal Service Center with a high degree of cultural sensitivity, to reduce through institutional design the growing clashes between indigenous customs and modern laws.</TRANSL>
    <FORM lang="paiwan">nu izua sikamartimaljian nua kakudan na kacalisiyan katua situcuan a hulic, uri pazazekatj aken tua sincenyun tu pakaizua tua &quot;kinateveteveljan a kisan pusaladj tua kacalisiyan a pakatua hulic&quot;, sa pakatua nanguaq a rasudjan a papekedri tua macacugecug katua rivurivuan nua siihu katua kacalisiyan.</FORM>
  </S>
  <S id="87">
    <TRANSL lang="en">I will ask the relevant agencies to immediately pull together cases in which indigenous community members have been indicted or sentenced for hunting, where the hunting was done in accordance with traditional customs, on traditional lands, and for non-transactional needs, and where the animals hunted were not protected by conservation laws.</TRANSL>
    <FORM lang="paiwan">tjara men a pazazekatj tua izua a kipusengsengsengan itua siihu tu pakirimu a seman vecik tua patjara kakudan nua kacalisiyan a qemaljup tua inika sinikaqilji nua hulic a qemuziquzip, sa djameqi tiamadju a seman pasaliw a remusung.</FORM>
  </S>
  <S id="88">
    <TRANSL lang="en">For such cases we will deliberate solutions.                                                 </TRANSL>
    <FORM lang="paiwan">aicu a namayatucu, tjara men a kinemenem tua sikamasuqadjayan a djalan.</FORM>
  </S>
  <S id="89">
    <TRANSL lang="en">I will also direct relevant agencies to present an investigative report on the decision-making process of nuclear waste storage on Orchid Island.</TRANSL>
    <FORM lang="paiwan">uri pazazekatj aken tua marka kicapicapilj, tu pasemalaw tu namakuda angata a pinnetjan a seman papadjengan ta paljiq na dingki tua i lanyu.</FORM>
  </S>
  <S id="90">
    <TRANSL lang="en">Before finding a permanent solution for the nuclear waste, we will provide the Yami tribe appropriate compensation.</TRANSL>
    <FORM lang="paiwan">sa pavai a siihu tua nasedjaljep a valet tua yami zuku, a pitjaisangas tua semualap taicu a paljiq izua.</FORM>
  </S>
  <S id="91">
    <TRANSL lang="en">At the same time, under the principle of respecting the Pingpu ethnic group's self- identity, and recognizing their identity, we will examine relevant laws before September 30 of this year, so that Pingpu ethnic group identity will receive the rights and status it deserves.</TRANSL>
    <FORM lang="paiwan">pai tucu, masa tja paseljang tua kisanpazangal a kimadju nua pingpu zuku katua kipakeljang tua kinaqatian niamadju, pai a pitjaisangas tua sika 30 a qadaw nusika 9 qiljas tucu a cavilj, uri maljavar a siihu tu pinnetj ta hulic, saka maqati a mapacikel a niamadju angata a kamanguaq katua kinapingpu zukuan.  	 	 		</FORM>
  </S>
  <S id="92">
    <TRANSL lang="en">On November 1 of this year, we will begin to delineate and announce indigenous traditional territories and lands.</TRANSL>
    <FORM lang="paiwan">nu sika 1 a qadaw tua sika 11 qiljas tucu a cavilj, uri puvecik amen a pukeljang, sa nia pasemalaw tua patje inuinu angata a kadjunangan nua kacalisiyan a kemasicuai.</FORM>
  </S>
  <S id="93">
    <TRANSL lang="en">The system of tribal public corporation is already in place.</TRANSL>
    <FORM lang="paiwan">papezangazangal anga men tu masan huzing itua hulic a taqinaljanaljanan,</FORM>
  </S>
  <S id="94">
    <TRANSL lang="en">In the future, the ideals of indigenous self-government will be realized step by step.</TRANSL>
    <FORM lang="paiwan">saka nu tjaivililj, a saljingan tu kisumadju a paljavak na kacalisiyan, tjara mapasusu a maitaita.</FORM>
  </S>
  <S id="95">
    <TRANSL lang="en">We will step up the pace and submit for legislative deliberation three laws of great importance to indigenous peoples: the Indigenous Peoples Self-Government Law, the Indigenous Peoples Land and Sea Areas Law, and the Indigenous Languages Development Law.         </TRANSL>
    <FORM lang="paiwan">uri papedjaljaw amen tua nia sidjekuacan, sa nia satjezi a kirimu a pasa tua lip-pu-ing a sinanpazangal aravac na kacalisiyan a &quot;vecik tua sipaljavakan a kisumadju na kacalisiyan&quot;, &quot;vecik tua kadjunangan katua ljavek na kacalisiyan&quot;, &quot;vecik tua sipapirazekan tua kai na kacalisiyan&quot;, sa lingdjelji a seman hulic.</FORM>
  </S>
  <S id="96">
    <TRANSL lang="en">Later this afternoon, we will convene a national indigenous peoples administrative meeting.</TRANSL>
    <FORM lang="paiwan">nu masukecengelj tucu a qadaw, uri kaigi amen tua patjara sengsengan nua kakazuku a kacalisiyan.</FORM>
  </S>
  <S id="97">
    <TRANSL lang="en">In that meeting, the government will elaborate on the policies.</TRANSL>
    <FORM lang="paiwan">i maza ita kakaigian, uri masan tjaliaw aravac a pasemalaw tua uri kipusengsenganen nua siihu.</FORM>
  </S>
  <S id="98">
    <TRANSL lang="en">On every August 1 to come, the Executive Yuan will report to the indigenous peoples our progress on restoring historical justice and transitional justice.</TRANSL>
    <FORM lang="paiwan">a pitjaivililj, nu djemaljun a sika 1 a qadaw tua sika 8 a qiljas a ljemita tu cavilj, tjara pasemalaw a sing- ceng-yun tu patje inuinu anga a kinipusengsengan tua patjara paseljenguaq tua likisi kata pasata manguaqan nua marka kacalisiyan.</FORM>
  </S>
  <S id="99">
    <TRANSL lang="en">To implement the Indigenous Peoples Basic Law, to serve indigenous historical justice, and to lay the foundation for indigenous self- government – these are the three major goals for the government's policy towards indigenous peoples.         </TRANSL>
    <FORM lang="paiwan">saka aicu a kemalja pacikelan tua kaqulidan a likisi na kacalisiyan, a patjara pakaizua tua kisumadju a remasudj na kacalisiyan, avan a masantjelulj a pinnetj nua siihu tu kakisamuljain a padjaljun.</FORM>
  </S>
  <S id="100">
    <TRANSL lang="en">To all of our indigenous friends here and watching on TV and online: I invite you to stand witness.</TRANSL>
    <FORM lang="paiwan">a marka kacalisiyan, a i maza, a pacucun tua tilivi katua itelnik a taqaljaqaljan a marka ku qalialian a kacalisiyan a mapuljat, pai timunai a kisan rupasekeljakeljang.</FORM>
  </S>
  <S id="101">
    <TRANSL lang="en">I invite you not to endorse, but to oversee.</TRANSL>
    <FORM lang="paiwan">a nu sinika i maza, ku djinaulj mun tu pusaladj a zemazaw, inika mavan a uri husiiu.</FORM>
  </S>
  <S id="102">
    <TRANSL lang="en">Please keep pressure on the government and right its course where necessary, so that it will realize its commitments and right historical wrongs.</TRANSL>
    <FORM lang="paiwan">timun a marka ku sikataqaljan zangalu a pakipapaulingaw, a temulu, ulja namakapasusu a siihu tua sinikieces, sa kiumalj a paqulid tua sicuayan a pasalisaliw.</FORM>
  </S>
  <S id="103">
    <TRANSL lang="en">I want to thank all of our indigenous friends.</TRANSL>
    <FORM lang="paiwan">masalu aken tua marka ku qali a kacalisiyan a mapuljat</FORM>
  </S>
  <S id="104">
    <TRANSL lang="en">You remind everyone in this country that there is irreplaceable value in the land we tread on and the traditions we inherit.</TRANSL>
    <FORM lang="paiwan">timun a napakipapaulingaw tua caucau a mapuljat i itua tja kukka, a nu djekap taicu a kadjunangan, kata nu kakudanan a kemasi sicuayan, inika maqati a pasevalitan tua nanemanga.</FORM>
  </S>
  <S id="105">
    <TRANSL lang="en">This value deserves dignity.</TRANSL>
    <FORM lang="paiwan">a kinamasan pazangal naicu a penuljat, nakuya tjara tjasan tjaljavavavan a paqulid.</FORM>
  </S>
  <S id="106">
    <TRANSL lang="en">In the future, we will push for policies to ensure that succeeding generations of indigenous tribes and all ethnic peoples in Taiwan never lose their languages and memories, that they are never separated from their cultural traditions, and that never again are they lost in a land of their own.</TRANSL>
    <FORM lang="paiwan">nu tjaivililj, tjara men a pakatua seman sengsengan na siihu a zemurung ta kakudanan na kacalisiyan, saka a tjaivilivililj anga nua kacalisiyan, a namasasevalivalit anga a kacalisiyan, kata kakazuku anga a mapuljat imaza ita kadjunangan i taiwan, sa inianga kamasukai, inianga ka uri masupaqenetjan, sa ini angaka uri seqalja a kacalisiyan tua kakudanan niamadju, ini anga uri seljaljiak itua kadjunangan niamadju.</FORM>
  </S>
  <S id="107">
    <TRANSL lang="en">I call upon our entire society to come together and get to know our history, get to know our land, and get to know the cultures of our many ethnic peoples.</TRANSL>
    <FORM lang="paiwan">kiqaung aken tu meseljaseljang a kisamulja a mapuljat, tjakeljangaw a tja likisi, tjakeljangaw a tja kadjunangan, tjakeljangaw uta a martimaljimalji a tja kakudan a kakazuku.</FORM>
  </S>
  <S id="108">
    <TRANSL lang="en">Let us work towards reconciliation, a shared existence and shared prosperity, and a new future for Taiwan.</TRANSL>
    <FORM lang="paiwan">sa tje pasa tua namadjadjaludjalu, pasa tua mamamaw a tja kinavaljutan kata tja kinamirazekan, a pasa tua vaquan a tja djalan a taiwan nu tjaivililj.</FORM>
  </S>
  <S id="109">
    <TRANSL lang="en">I call upon all citizens to seize the opportunities offered by this day – to join together, work hard, and build a country of justice, a country of true diversity and equality.</TRANSL>
    <FORM lang="paiwan">kiqaung aken tua taqaljaqaljan a mapuljat, kemasi tucu a qadaw, kisamuljai a lemingdjelj tua kananguaqan a kukka, a qulidan a izua namakakaizuazua a kinakemudamudan, saka namapapamamaw a kakudan a kukka.</FORM>
  </S>
  <S id="110">
    <TRANSL lang="en">Thank you all</TRANSL>
    <FORM lang="paiwan">masalu maljimalji a mapuljat</FORM>
  </S>
</TEXT>
