<?xml version="1.0" ?>
<TEXT id="Lubus-Mapalaway-Mumulay" source="Wikipedia">
  <S> Mumulay 


sapibetik a kamu  
tinacay 
mauadad mabali  / 
siladem sikelungkelung / 
u satabakiyay a di'tu malataw atu dungi / 
i tapukuwan a mubahuy / 
katuuaday a tademaw nu niyaw / 
isu kumi panutekay tu uzip atu patay / 
waw dungiaw /  
u buting u palang /  
mauzipay mapatayay isu ku panutekay /  

tinusa 
waw u luma' atu cabay aku /  
amucelen tu ku cilal / 
makay lala' kami a mulecuh / 
ta lala' tu a taluma / 
masuni kuni kasilsil i labu nu luma' / 
u angic nu luma' nami banaw tu lima tu kuku' / 
tapiisan nu sa'wac sa u adingu nu lalumaan / 

tinulu 
anu izaw kuni pazeng tu lubu duku tabu / 
sa u adingu nu tatayna / 
bakan atu pana' / 
salil atu subuk / 
izaw aca ku la'tal / 
sa u adingu nu tatama / 

lulu' 
tayzaay mibutingay u lalumaan atu cacay / 
taluma' tu sa / 
patahkalen ku buting epah da'dac atu binkes / 
pasakamuen ku adingu / 
anuayaw maydih kisu mukan tu buting / 
ka cacay han tu tayza / 
amana pikilul i tamiyanan / 
sazikuzay sa patungus ku luma' tu tulakuk / 
mibetik cimalatawan / 

aumay 
amu saungay kita a mauzip / 
amu zateng kita a mauzip / 
nipatengan nu misu kuni kalecuh ni niyam / 
u sepi nu tademaw isu kumi sikul / 
landaway nu papah / 
bangsisay nu balu / 
malikiday nu sa'wac /
aadupan nu buyu' / 
u kakawsan ani pauzip / 

telelay 
nika tani nu mita / 
naya kukamu / 
mumul sa cayay pisahaymawen / 
u bali ku sakatayni nu misu / 
pakacaw satu ladam mumul / 
nayay aca ku saka lalum nu nika patay / 
waw kakawsan /na sinaadan kami / 

nimuyaw 
atapazik ku mapatayay / 
sansandep nu tapukuwan / 
halhalen tu kuni lilucan a uizp / 
u lusa' nu niyay / 
mutuwa ku wangic a mudadiw ku wawa / 
nisakulan niyam a niyazu' / 
u sanamuhan niyam a binacadan / 
taneng tu ku hatiniyay / 
u canancanan nu itiniyay / 
u isu malataw kumi sangaay / 
u uzip nu katuuday / 
u isu cidungi kumi simaway / 
mahmuwac tu ku cilal i wali / 

</S>
</TEXT>
