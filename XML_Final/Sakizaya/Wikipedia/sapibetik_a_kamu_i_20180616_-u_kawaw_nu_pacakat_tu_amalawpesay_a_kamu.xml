<?xml version="1.0" ?>
<TEXT id="sapibetik_a_kamu_i_20180616_-u_kawaw_nu_pacakat_tu_amalawpesay_a_kamu" source="Wikipedia">
  <S>sapibetik a kamu i 20180616 -u kawaw nu pacakat tu amalawpesay a kamu

lacul nu sapibetik a ulic
malingatu tu kita haw
ipabaway
pauzipay tuyniyan u hekal
pauzipay tuyniyan u lala'
mudiputay tu tamiyan
kakawsan nu Sakizaya atu tuas
tayni kami haw inuayawan namu
mikukay kami tuniyan u sakataluayaw niyam
minanam tuyniyan u kamu namu
mapulung kami u saydan atuyni micudaday
amalingatu ayza a demiad
minanam tu nakamuwan namu i kasumamadan
ayza u niyazu'
binawlan nu Sakizaya
maliyuh tuamin mukamu tuyniyan u nakamuwan namu
misa nu Hulam tu
misa nu Taywan tu
misahicahi:ca tu musakamu
inayi' tu haw kuyniyan tada kamu namu
sananay kyu mapulung kami ayza
amingatu ayza aminanam tu
nakamuwan namu i sumamadan
ayza tayni kami nuayaw nu namu
payawen kamu namai kami
buhati ku punu' niyam
ngay kalamkam amatingen minanam uyniyan nu adiwawa
caycayay inayay pitaneng u sakamu tu kamu nu Sakizaya
buhaten haw ku ngapa niza
ngay kalamkam tu amatineng musakamu 
uyniyan u saydanmaluk kya ku heni apasubana'
nika u amu tu ku micukelay tu balucu' nu heni
ngay icelang pasubana'
ayza a demiad
tayni kami nuayawen namu
hatini tu sapaini tamuwan
tanu bilabila sa atu niyan a epah
tuyniyan a da'dac
payawan kamu kya haw mipili'
milayap tuyniyan unipaini niyam
ayza mapulung kami
amikukay tu tamuwan
baungen nu mita
kukay
ayza kuamu haw kuyniyan sayaway
mitaneng tuyni paini nu saydan aut micudaday

</S>
</TEXT>
